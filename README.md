# בגרויות בישראל 2017-2023

פרויקט זה מבוסס על בסיס נתונים ממשלתי מהאתר "התנועה לחופש המידע", הכולל את ציוני הבגרות הממוצעים של בתי ספר בישראל בשנים 2017-2023.

הנתונים מחולקים על פי מקצועות, יחידות לימוד, מחוזות, ישובים ומגזרים. מאגר זה מכיל כ-110,000 רשומות מ-346 ישובים ו-1,259 מוסדות חינוך.

מטרת הפרויקט לנתח את המגמות והשינויים בממוצעי ציוני הבגרות בין השנים ובין קבוצות שונות באוכלוסיית ישראל, וכן לבנות תחזית לציונים הממוצעים בשנים הבאות.


## שאלות המחקר המרכזיות:

*   מהם הציונים הממוצעים של הבגרויות לאורך השנים?
*   אלו ישובים בעלי ההישגים הגבוהים והנמוכים ביותר בישראל?
*   האם מספר הנבחנים בקרב הישובים השונים עולה לאורך השנים?
*   מהם שיעורי ההצלחה בבגרויות במקצועות האנגלית, המתמטיקה והשפה (עברית או ערבית בהתאם למגזר) בישראל?
*   מהם המקצועות שמספר הנבחנים בהם הכי גבוה? מהם המקצועות הכי פחות נפוצים?
*   כיצד השפיעה מגפת הקורונה על ממוצעי הציונים?
*   מהי התחזית של ממוצעי הציונים לעתיד על פי נתוני העבר?
## תהליך עבודה
### שלב 1: ייבוא והכנת הנתונים – בוצע תחילה באקסל ואז ייבוא ל-Power BI
הורדת קובץ ZIP מהאתר "התנועה לחופש המידע" וייבוא קובצי האקסל אל ה- Power Query שבאקסל. בוצעה מחיקת שורות ריקות ושורות מלל מיותרות בתחילת כל גיליון שהיו חלק מקובץ המקור, השורה הראשונה הוגדרה ככותרות, נמחקה שורה נוספת ריקה ושונו שמות הקבצים. כל הגיליונות אוחדו לטבלה אחת באמצעות  Append Queries As New. בוצע שימוש ב-trim ו-clean לעמודות טקסט לניקוי רווחים מיותרים.

ייבוא הנתונים ל-Power Query בתוך ה-Power BI על כל הטבלה בוצע Enable Load. בוצע עיגול עמודת ממוצעי ציונים ל-2 ספרות אחרי הנקודה.

### שלב 2: מידול טבלאות (Modeling)
הטבלה המרכזית פוצלה לטבלאות קטנות יותר על ידי Reference:
*	FactBagrutGrades: סמל מוסד, מקצוע, ממוצע ציונים, מספר נבחנים, יחידות לימוד, מחזור סיום
*	DimInstitutions: סמל מוסד ושם מוסד
*	DimLocations: סמל מוסד, ישוב, מחוז, מגזר, פיקוח
*	DimDate: מחזור סיום

נעשו פעולות remove duplicates בטבלאות המוסדות, המיקום הגאוגרפי והשנים.
### שלב 3: הוספת עמודה מחושבת
בטבלת המיקום הגאוגרפי הוספת עמודת "זרם" לצורך הבחנה בין זרמים ביהדות (חרדי, דתי, ממלכתי). שאר המגזרים סווגו כ"לא יהודי" בשל חוסר מידע מתאים. הסוג העמודה שונה ל-Text. כל הפעולות בוצעו בשפת M.
### שלב 4: בניית קשרים בין הטבלאות, תחילת בנייה של עץ מדדים ובניית דשבורד ראשי
בוצע חיבור בין הטבלאות ב-Model View במבנה Snowflake. נבנו מדדים בסיסיים כגון ספירת ישובים, אחוז נבחנים, ממוצע ציונים, ונוצר דשבורד ראשי עם 6 Cards מרכזיים. נוספו Slicers לפי שנה, מחוז וכו'.

בנוסף, נוצר גרף המראה את ממוצעי הציונים של הבגרויות בכל שנה, הגרף משמש ראיה כללית על המידע ובחינת מגמה כללית לאורך השנים.
### שלב 5: ייבוא טבלאות חדשות לשנים 2020–2023
נמצאו קובצי אקסל נוספים המכילים את אותו מידע בעבור השנים 2020-2023. יובאו שני קובצי אקסל נוספים ל-Power Query שבאקסל,  נעשו התאמות זהות לשנים 2017–2019, כולל אחידות בשמות עמודות. נוספו לטבלה המאוחדת.
### שלב 6: ניקוי ואחידות במבנה הנתונים
שמות סוגי הפיקוח אוחדו על ידי Replace Values: ממלכתי וכללי יחד, דתי וממלכתי דתי יחד, חרדי ועצמאי יחד. בוצעו התאמות גם בשמות מקצועות ויישובים (למשל: "היסטוריה לבי”ס דרוזי"). יישובים עם ערך 0 הוחלפו בשם המוסד, מחוז "העיר ירושלים" אוחד עם "ירושלים".

בוצע ניקוי שמות מוסדות שכללו ריבוי וריאציות עם אותו סמל מוסד, כלומר מוסדות ששמם שונה לאורך השנים, מציאתם בוצעה בעזרת Keep Duplicates על עמודת סמל המוסד. שינוי השמות בוצע על ידי שינוי לשם האחרון.

כדי לחסוך בשלבים, גובש מילון עם השמות לפני ואחרי השינוי ובעזרת שפת M הוחלפו השמות על פי המילון הנ"ל.

נבנתה טבלת עזר לשמות מוסדות חוזרים inst w new name/dubble id במחשבה על העתיד, במידה ויצורפו למסד הנתונים שנים נוספות, הטבלה תרכז את כל המוסדות שצריך לשנות את שמם.

זוהו מוסדות בעלי אותו קוד מוסד אך נתונים שונים (למשל "יהוידע" ו-"זיו אור"). מאחר והקוד צריך להיות חד-חד ערכי, מספר הרשומות האלו קטן וכדי לשמור על נתונים נקיים, הוחלט להסיר את המוסדות הנ"ל.

גם לישובים הוגדר מילון המרות של שמות (כגון: "נצרת עילית" ל"נוף הגליל") בדומה לקוד בשפת M בהוכן עבור המוסדות.

בוצע ריענון דרך ה-Power Query שב-Power BI על מנת לעדכן את הטבלאות בהתאם לקובץ האקסל.
### שלב 7: בניית דשבורדים ופיתוח עץ המדדים
נוצרו הדשבורדים הבאים:
*	**תמונת מצב כללית:** מטרתו לענות על השאלה מהם הציונים הממוצעים של הבגרויות לאורך השנים – 6 Cards שמהם ניתן להכיר את המסד נתונים ואת התמונה הכללית, למשל: כמה ערים ומוסדות נבדקו במסד נתונים זה, ציונים ממוצעים וכו'. גרף קו המראה את ממוצעי הציונים בכל שנה, בוצע Conditional Formatting כך שהציונים מעל הממוצע נצבעו בירוק והציונים מתחת לממוצע נצבעו באדום. נוספו Slicers של שנה, ישוב, מקצוע, מגזר וכו'. נוסף KPI המראה על שינוי במספר הנבחנים לעומת שנים קודמות.
*	**תמונת מצב: מחוזות וישובים:** מטרתו לענות על השאלות אלו ישובים בעלי ההישגים הגבוהים והנמוכים לאורך השנים והאם מספר הנבחנים בקרב היישובים עולה לאורך השנים – גרף עוגה המראה את פילוח מוסדות הלימוד עבור כל מחוז. מפה המציגה את היישובים שנבדקו ואת גודל מספר הנבחנים בישובים אלו. גרף עמודות המראה את ממוצע הציונים ואחוז הנבחנים בכל מחוז וישוב (בעזרת Drill Mode). טבלה המציגה את ממוצע הציונים, מספר הנבחנים ואת אחוז העלייה/ירידה במספר הנבחנים פר ישוב ושנה, בוצע Conditional Formatting כך שיהיה סמל חץ אדום לסימון ירידה, חץ צהוב לסימון חוסר שינוי או שינוי קטן וחץ ירוק לסימון עליה במספר הנבחנים מהשנה הקודמת. נוספו שני Cards המראים את היישובים בעלי ההישגים הגבוהים והנמוכים ביותר וכן נוספו Slicers.
*	**תמונת מצב: מקצועות:** מטרתו לענות על השאלות מהם שיעורי ההצלחה בבגרויות במקצועות האנגלית, המתמטיקה והשפה בישראל ומהם המקצועות שמספר הנבחנים בהם הכי גבוה והכי נמוך וכיצד השפיעה מגפת הקורונה על ממוצעי הציונים– 4 Cards המראים את הציון הממוצע במקצועות האנגלית, המתמטיקה והשפה (עברית ועברית תלוי מגזר). Funnels המראים את ה-TOP 5 ו- BOTTOM 5 מקצועות על פי מספר הנבחנים ועל ידי Edit Interactions בוטלה השפעת גרפים אלו על ה-Cards. גרף קו המראה את ממוצעי הציונים ב10 המקצועות הנבחנים ביותר. נוספו Slicers. נוסף KPI המראה את את ממוצע הציונים לפני שנת 2020 ואחרי שנת 2020 כולל, על ידי Edit Interactions בוטלה ההשפעה של Slicer שנים על גרף זה.
*	**תמונת מצב עתידית:** מטרתו להציג את התחזית העתידית של ממוצעי הציונים – גרף קו עם Forecast ל3 שנים קדימה. נוספו Slicers. צורף לדשבורד **תמונת מצב כללית** כפתור שמעביר ישר לתמונת המצב העתידית ובנוסף בוצע Sync Slicers בין שני הדשבורדים.
### שלב 8: עיצוב
נבדקה פלטת הצבעים של משרד החינוך בישראל, הדשבורדים עוצבו בפלטת הצבעים הנ"ל כך שניתן יהיה לראות קשר לנתונים האמיתיים. בנוסף, בחרתי בצבע האפור הבהיר כרקע על מנת להקל על עיני המשתמשים בזמן בחינת הנתונים.



